L'obbiettivo di questo progetto è stato quello di voler studiare e sviluppare Smart Contracts per la blockchain orientata al gaming Flow. Nello specifico ci si è voluti concentrare sulla creazione, lo scambio, la vendita e la logica di NFT cercando di seguire le linee guida relative alla sicurezza imposte dalla tecnologia e dall'uso del linguaggio di tipo Resource-Oriented Programming di Flow chiamato Cadence. Gli obiettivi preposti sono stati realizzati in modo completo grazie al paradigma introdotto da Flow di tipo Capability-based Access Control e seguendo inoltre quello che è lo standard per la realizzazione sia di Non-Fungible token che di Fungible token in Cadence, i quali impongono la realizzazione di questo tipo di contratti con forti vincoli che ne garantiscono la sicurezza e la facilità d'uso.